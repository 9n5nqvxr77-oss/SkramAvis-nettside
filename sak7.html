<!DOCTYPE html>
<html lang="no">
<head>
  <meta charset="utf-8">
  <title>Positiv trafikkskole – SkramAvis</title>
  <meta name="viewport" content="width=device-width, initial-scale=1">
</head>
<body style="font-family: system-ui; max-width: 800px; margin: 40px auto; line-height:1.6;">

<a href="index.html">← Tilbake til forsiden</a>

<h1>Tittel på artikkelen</h1>
<p><em>Av Olav Dahl Korneliussen – 9. februar 2025</em></p>

<img src="positivbil.jpg" style="width:100%;height:auto;">

<p>
Vi i SkramAvis har nylig inngått et betalt samarbeid med Positiv Trafikkskole, og intervjuet en av deres kjørelærere torsdag 22. januar. Vi fikk gleden av å intervjue Ihne Kathrin Blaha, en trafikklærer innen klasse B, som tar kjøretimene i en Audi Q4 automat. Vi stilte henne spørsmål fokusert på Amalie Skram-eleven, fra hvordan unngå fravær når man har kjøretime, til hvor eleven blir plukket opp da timen starter. Det første vi spurte om, var hva det kjekkeste ved jobben hennes er. 


Ihne tenkte seg om en stund fordi alt ved jobben hennes er kjekt, men det hun liker best, er å møte nye hyggelige elever, samt de trivelige kollegaene hennes. I tillegg syntes hun det er veldig gøy å se elever oppleve mestring, spesielt om det er noe de har slitt med en stund. Noe mange elever sliter med, er å komme seg ut til Wergeland til trafikkskolen deres, men dette har de en løsning for!


Vi spurte om de henter og bringer elever til og fra Amalie, og det gjør de. Ihne forklarer at de enten kan plukke deg opp rett utenfor skolen, eller ved busstasjonen dersom dette er enklere. Dette gjør det nemlig lettere å kombinere med skoleplanen og lange reisetider, så dette er et viktig punkt for dem. Videre sier Ihne at man som regel ikke trenger å møte opp ved skolens lokaler på Wergeland i det hele tatt, med unntak for 3 kurs en tar på kjøreskolen, samt eventuelle teoretiske kurs i klasserommene deres. 


Etterpå spurte vi et spørsmål mange av dere sikkert har ventet på, nemlig “har du noen tips om når det er lurt å starte, og hvordan unngår man fravær?”. 

Ihne hadde et veldig godt tips her, nemlig å starte omtrent 6 måneder før man har tenkt å ta lappen. Dette gjør det enklere å kombinere timer med skoletiden, f.eks. i fritimer, eller i de usedvanlig lange spisingene våres her på Amalie. Dette hjelper deg også med å unngå fravær, da det oftest er timene etter skolen som ryker fortest, men med 6 måneder på deg har du god tid til å sikre deg timer du ikke får fravær av. 


Etter dette spurte vi hva hun synes er viktigst for at en elev skal trives i bilen, og her hadde hun flere viktige poeng. Først og fremst tenkte hun på trygghet og god kommunikasjon, der hun presiserte at det er lov å gjøre feil, og at ingen spørsmål er dumme. Videre sier Ihne at hun merker en betydelig sammenheng mellom trivsel i bilen, og hvor lett det er å lære. 




Et annet spørsmål mange lurer på er hvor viktig det er å kjøre utenom kjøretimene. Ifølge Ihne er det veldig viktig. Hun anbefaler at man kjører så ofte man har mulighet. Mengdetrening betyr mye, sier hun, og rundt 140 timer før oppkjøring blir ofte anbefalt. Samtidig vet hun at ikke alle har tilgang på bil eller noen å øvelseskjøre med, men da går det helt fint å heller ta flere timer på trafikkskolen. 
Vi lurte også på hva som skiller Positiv Trafikkskole fra andre trafikkskoler. Hun trekker fram at de er opptatt av å være profesjonelle, samtidig som de tilpasser opplæringen til hver enkelt elev. Målet er at alle skal komme seg trygt gjennom løpet på en sikker måte. De legger også vekt på at det skal være gøy å lære å kjøre, ikke bare stress og alvor.
Positiv Trafikkskole er faktisk Bergens fjerde største trafikkskole, og var den første i Norge som ble hundre prosent elektrisk. De har 11 lærere og en trafikklærerstudent, med både kvinnelige og mannlige kjørelærere. Skolen ligger ved bybanestoppet på Wergeland, men som nevnt tidligere, henter de elever både ved Amalie Skram og ved Perrong M på Bygarasjen, så det er lett å få timene til å passe med skoledagen.
De har også laget Teorifilm-appen, som brukes av trafikkskoler og elever over hele landet. Er du bil- eller MC-elev hos dem, får du appen gratis. Den har en verdi på rundt 3000 kroner og hjelper mye både med teori og øvelseskjøring.
I tillegg tilbyr de intensive kurs for båtførerprøven i helgene og andre maritime kurs. Alle elever får også en egen elevapp der de kan holde oversikt over timer, bestillinger, avbestillinger og betaling. Trafikale grunnkurs hos dem er også godt kjent blant mange elever, og de prøver å gjøre kursdagene ekstra hyggelige, slik som ved å servere slush og popcorn på alle kursdager de siste 12 årene. 

</p>

</body>
</html>